---
title: "روز اول سفر به قشم – ماجراهای قطار و اولین آشنایی‌ها"
date: "2023-06-15"
description: "داستان سفری جذاب درباره روز اول سفر به جزیره قشم، شروع با ماجراهای قطار و آشنایی‌های جدید."
excerpt: "داستان سفری جذاب درباره روز اول سفر به جزیره قشم، شروع با ماجراهای قطار و آشنایی‌های جدید."
category: "Travel"
tags: ["Qeshm", "Travel", "Persian Gulf", "Train Journey"]
author: "Sajjad Momeni"
readTime: "8 min read"
rtl: true
---

<!-- # روز اول سفر به قشم – ماجراهای قطار و اولین آشنایی‌ها -->

همه چیز از صبح روز اول شروع شد. مهدی و محمدرضا اومدن دنبالم و منم تند تند وسایلم رو جمع کردم. مامانم برامون یه کم بندری آماده کرده بود، داغ داغ برش داشتم و دویدم دم در. چمدون‌ها رو بار زدیم و راه افتادیم به سمت ایستگاه قطار اصفهان. بعد از گذاشتن وسایل توی دستگاه ایکس‌ری، رفتیم سمت قطار.

![راه‌آهن اصفهان](rahahan-esfahan.png)

#### **ماجراهای کوپه‌نشینی!**
بلیطم برای یه کوپه جدا از دوستام بود. وقتی وارد کوپه شدم، یه خانواده نشسته بودن. مسئول قطار اومد و گفت:  
**«آقای مومنی، میشه لطفاً جاتون رو عوض کنید تا این خانواده راحت‌تر باشن؟»**  
گفتم: **«آره بابا، برای من که فرقی نداره، میرم کوپه بغلی.»**  
رفتم نشستم تو کوپه بغلی که بعد چند دقیقه دو تا دختر اومدن نشستن. دوباره مسئول قطار اومد و گفت:  
**«میشه بری کوپه بعدی؟»**  
گفتم: **«آقا جان مسخره‌مون کردی؟ خودم چند دقیقه دیگه میرم پیش دوستام، نیاز نیست هی منو بلند کنی!»** 😆  

![قطار اصفهان به بندرعباس](train.jpg)

اون دو دختره خیلی آدمای باحالی بودن، چند باری قشم رفته بودن. راستش تو ذهنم مرور می‌کردم که چه خوب میشه شمارشونو بگیرم، چون هم جاهای قشم رو بلد بودن، هم احتمالاً خوش می‌گذشت! ولی بعد گفتم **«ولش کن، زشته آخه!»** 😅

همون موقع دوستم اومد دنبالم و گفت: **«پاشو بریم تو کوپه خودمون.»** لحظه خداحافظی رسید، اما من که بیخیال نشدم! تو دلم گفتم **«فردا که رسیدیم بندرعباس، میرم پیداشون می‌کنم و شمارشونو می‌گیرم!»** 🤞

#### **رسیدن به بندرعباس – مأموریت غیرممکن!**
نزدیک بندر که شدیم، به مهدی گفتم: **«سریع وسایل رو جمع کنید، باید زود پیاده بشم اینا رو پیدا کنم.»**  
مهدی هم گفت: **«حله، خیالت راحت!»**  
اما محمدرضا یه کم خونسردتر بود و گفت: **«نه بابا، هنوز درهای قطار باز نشده، نگران نباش.»**  
۵ دقیقه بعد دیدم ای دل غافل! همه دارن از قطار پیاده می‌شن و ما هنوز اینجا نشسته‌ایم! 😱  
بدو بدو رفتم دم در، ولی هر چی گشتم، خبری از اون دخترا نبود. غم وجودمو گرفت. گفتم: **«بیخیال، حداقل بریم دستشویی!»** 🤦‍♂️  

ولی همونجا که برای من مثل اتاق فکره، یه جرقه تو ذهنم زد: **«اگه اینا از سالن انتظار هم بیرون رفته باشن، باید منتظر تاکسی‌ای چیزی باشن تا برن سوار لنج بشن.»** تندی شلوارمو کشیدم بالا و دویدم بیرون. به به! همشون وایساده بودن، تازه تعدادشون هم بیشتر شده بود.  
رفتم جلو و گفتم: **«یه شماره‌ای چیزی بدید که اگه سوالی داشتم در مورد قشم ازتون بپرسم...»** (جون خودم! 😂)  
اونا هم گفتن: **«اوکی، اینم شماره!»** و خداحافظی کردیم.

![لنج بندرعباس به قشم](bandar-lenj.jpg)

#### **ماجرای اقامت – چرا نمیرید یه جا دیگه؟!**
از قبل جایی رزرو نکرده بودیم، پس تصمیم گرفتیم همون هتل اونا رو امتحان کنیم. رسیدیم هتل و گفتیم:  
**«یه اتاق سه نفره می‌خوایم.»**  
مسئول هتل با یه لبخند خاص گفت: **«ساده‌ای؟ همشون پر شدن!»** 😑  

![خیابونای قشم](qeshm-roads.jpg)

شروع کردیم تو سایت‌های اقامتی دنبال خونه گشتن. بالاخره یه جای مناسب پیدا کردیم و زنگ زدیم که بریم ببینیم. این وسط، اون دخترا هم استراحت کرده بودن و آماده بودن برای خرید. هر دو گروه همزمان تاکسی گرفتیم. تاکسی ما یه **ساینای سفید** بود، تاکسی اونا یه **تیبای سفید**. چند دقیقه بعد، یه **تویوتا هایلوکس** جلومون وایستاد و گفت: **«سوار شید.»**  
گفتم: **«نه آقا، ما ساینا گرفتیم.»**  
گفت: **«من همون تیبام، با یه ماشین دیگه اومدم.»**  
یه نگاه به جلو کردم و دیدم دخترها پریدن توی هایلوکس، خوشحال و خندان! و ما موندیم کنار خیابون با چمدونامون، منتظر یه ساینای سفید لعنتی! 😭  

![ماشین ابراهیم](car-1.jpg)

راننده هایلوکس که اسمش ابراهیم بود...! 
## 🌅 گشت‌ و گذار عصر قشم

خسته و کوفته یه چرت زدیم، بعد عصر پاشدیم و زدیم بیرون. هدف خاصی نداشتیم، فقط می‌خواستیم بگردیم.  
کنار ساحل راه رفتیم و با مردم باحال و خونگرم اونجا صحبت کردیم. از سختی‌هاشون گفتن، اینکه توی جنگ چه زجری کشیدن و الان هم از نفت هیچ سهمی ندارن...

رسیدیم به یه **چای‌خونه‌ی محلی کنار ساحل**، با ذغال‌هایی که از چوب درختای همون اطراف بود و کلی صفا و حال.  
گفتیم شب برگردیم همین‌جا برای یه قلیون جانانه.

ادامه‌ی مسیر رسید به **بازار قدیم قشم**. قیمت‌ها زیاد جالب نبود، یا شاید چون می‌فهمیدن مسافریم یه کم بالا می‌گفتن.  
ولی خب، من یه شلوارک خریدم با دندون قروچه 😤

---

## 🚙 شبِ رفاقت با هایلوکس و ساقی 😂

دخترا زنگ زدن که اسنپ گرفتن برن شام و ما رو هم دعوت کردن.  
ولی با خودم گفتم:  
> **۸ نفر با یه اسنپ؟ مگه داریم؟!**

یهو دیدم یه **تویوتا هایلوکس** وایساد. راننده گفت:  


> 📸 *جای عکس: ماشین هایلوکس یا راننده*

 ما هم پریدیم عقبش و رفتیم سمت رستوران.  
تو راه، مرضیه گفت که **ابراهیم** (راننده) یه نفر رو می‌شناسه که می‌تونه برامون **آبجو جور کنه** 😳

ما شام خورده بودیم، پس من، مهدی، محمدرضا و ابراهیم زدیم به دل شب دنبال آبجو.  
تو مسیر کلی باهاش گرم گرفتیم. راستش اولش حس خوبی نداشتم بهش، ولی کم‌کم یخمون شکست.

رسیدیم یه **محله تاریک و مشکوک**. ابراهیم گفت:  
> «اینجا محله‌ی مینابی‌هاست!»

یه موتوری اومد کنار شیشه وایساد. گفتم یا خدا، حفتمون کردن 😂  
ولی نه، **ساقی** بود! ۴ تا آبجو انداخت تو ماشین، یه کارت‌خوان هم درآورد و گفت:  
> «۹۰۰ و خوردی میشه، بکش!»  
ما هم کشیدیم و سریع جیم زدیم!

---

## 🕯️ شب‌نشینی با قلیون و نقشه‌ی هرمز

برگشتیم پیش دخترا. وسط شام نشستیم به حرف و خنده.  
آخر شب، با **مریم و مرضیه** رفتیم کنار ساحل، همون چای‌خونه محلی، قلیون کشیدیم و صفا کردیم.

از اول می‌دونستم قراره با این دوتا رفاقت عمیق‌تری داشته باشیم تا با اون دوتای دیگه.

قرار گذاشتیم که **فردا صبح** بریم با هم جزیره‌ی **هرمز**.  
آبجوها هم با من موند تا یه جوری **جاساز کنیم ببریم روی لنج**، چون باید از گیت رد می‌شدیم 😅

> 📸 *جای عکس: قلیون کنار ساحل یا شب قشم*
